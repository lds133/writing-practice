{
  "title": "Opis ilustracji B1",
  "language": "pl-PL",
  "notes": "Page 5",
  "link":"https://certyfikatpolski.pl/wp-content/uploads/2017/03/6_B1_M.pdf",
  "tags": ["B1", "opis","mówienie"],
  "data": [
    { "text": "Zdjęcie przedstawia młodą rodzinę zgromadzoną w dużym salonie wokół kominka." },
    { "text": "Na pierwszym planie widzimy dwie małe dziewczynki, które siedzą na podłodze i bawią się klockami. Wokół nich są inne zabawki." },
    { "text": "Dziewczynki mają jasne włosy." },
	{ "text": "Jedna z nich ma kucyki." },
	{ "text": "Ubrane są w jasne podkoszulki, ciemne spodenki oraz ciemne skarpetki. Są bardzo spokojne i bawią się grzecznie." },
	{ "text": "Za nimi na drugim planie, bliżej kominka, znajdują się rodzice." },
	{ "text": "Z lewej strony - mama, miła blondynka o niezbyt długich włosach, klęczy na jednym kolanie i trzyma w ręku drewno, które zaraz włoży do kominka." },
	{ "text": "Jednocześnie z uśmiechem patrzy na swoje córeczki." },
	{ "text": "Jej ubranie jest praktyczne: dżinsy oraz różowa, pastelowa bluzka." },
	{ "text": "Z prawej strony - młody tata stoi obok kominka i trzyma na kolanie najmłodsze dziecko." },
	{ "text": "Jest bardzo szczęśliwy, więc przytula się do jego główki. " },
	{ "text": "Maleństwo siedzi spokojnie na kolanie taty i z zainteresowaniem przygląda się zabawie starszych sióstr." },
	{ "text": "Ojciec ma na sobie jasne spodnie i niebieską koszulę z krótkim rękawem." },
	{ "text": "Pokój, w którym przebywa rodzina, wygląda na dość duży i jasny. " },
	{ "text": "Podłoga jest drewniana." },
	{ "text": "Kominek z czerwonej i białej cegły zajmuje najwięcej miejsca na zdjęciu i jednocześnie najbardziej skupia uwagę domowników. " },
	{ "text": "W głębi, z lewej strony kominka, znajduje się kilka zielonych roślin, które widać wyraźnie na tle białych ścian." },
	{ "text": "Rodzina jest spokojna i szczęśliwa, a atmosfera na zdjęciu jest pełna pozytywnych emocji: poczucia bezpieczeństwa, harmonii oraz miłości rodziców do dzieci." },
	{ "text": "" }	
  ]
}
